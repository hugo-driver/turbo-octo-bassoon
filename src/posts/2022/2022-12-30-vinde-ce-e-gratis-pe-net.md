---
title: 'De ce poți vinde ceva ce există deja "gratis pe net"'
description: 'Nu subestim valoarea economiei de timp și de energie nervoasă pe care o poți oferi celor care plătesc chiar și pentru un produs "neoriginal".'
permalink: "/poti-vinde-ce-e-gratis/"
date: 2022-12-30
tags: ['psihomarketing']
---

![Poți vinde o informație sub forma de produs digital chiar dacă acea informație este gratis pe net](/assets/images/gallery/vinde-oricum.jpg)

Atunci când te gândești să lansezi [primul tău produs digital](https://beldie.ro/cum-lansezi-produs-digital/), te vei confrunta cu tot felul de dușmani.

Unul dintre acești inamici ești chiar tu.

Adică ai impresia că pentru că ceea ce oferi este insuficient de valoros ca oamenii să plătească.

Sau credința ta că nu are rost să oferi și tu încă un produs digital din categoria celor care există deja pe piață.

Sau un produs digital care conține informații pe care oamenii le pot găsi dacă le adună din mai multe părți.

Al doilea dușman este format din grupul celor care nu produc nimic, dar stau pe margine și încearcă să te facă pe tine să fii precum ei - să nu produci nici tu nimic.

Unii îi numesc hateri, dar inclusiv această denumire pare o preocupare prea mare față de indivizi care-n realitate nu contează cu adevărat.

Nu sunt clienții tăi și nu vor fi vreodată clienții tăi indiferent cât de bleg ești tu și-ncerci să fii amabil cu ei în speranța că le vei schimba părerea.

Sau în speranța că nu te vor mai ataca.

Aceștia, chiar dacă vor deveni vreodată clienții tăi o vor face pentru că produsul tău e foarte bun și-l vor cumpăra la adăpostul datelor reale, fără ca tu să știi că-s aceeași indivizi care sub protecția anonimatului au vorbit prostii.

Astfel, ajungi rapid în situația de-a nu respecta [condiția esențială ca să vinzi online](https://beldie.ro/conditia-esentiala-vinzi-online/).

## Care-i problema adevărată a haterilor

Nu mă voi lega aici de înzestrări secxuale nefericite, frustrări acumulate în relație cu alții sau alte chestiuni de acest gen.

N-aș face decât să speculez în legătură cu prea mulți oameni fără să am în minte decât câteva exemple.

În schimb, pot observa că majoritatea celor care au o problemă online în legătură cu tot ce mișcă au de fapt niște probleme în viața reală.

Nu poți fi OK în viața reală și să te comporți așa în mediul virtual.

În fine, manifestările lor sunt diverse, dar în general sunt legate de două aspecte - o oftică profundă că produsul tău costă bani și una și mai profundă că ai putea face bani de pe urma produsului digital pe care-l vinzi.

Dacă ai oferi produsul digital gratuit sau dacă ar ști că nu faci bani prin vânzarea acelui produs, respectivii ar fi împăcați cu situația.

Poate te-ar privi chiar cu o ușoară simpatie.

Ideea este că dacă vinzi ceva online trebuie să ignori întotdeauna astfel de indivizi.

Sigur, [poți să intri în dialog cu haterii](https://www.cameravar.ro/p/ce-faci-cand-esti-injurat-pe-facebook) dacă ai ceva de câștigat din asta - de exemplu, le răspunzi ca să comunici de fapt cu cei care văd dialogul.

Altfel, nu pierde vremea.

## OK, dar ce fac dacă nu am informații exclusive în produsul meu digital?

Ani la rând, am făcut un titlu de glorie că [ghidurile mele](https://shop.beldie.ro) nu conțin informații copiate de pe site-urile de afară.

Spre deosebire de diverși care făceau asta sau chiar copiau cu nerușinare de la mine.

Între timp, mi-am dat seama că majoritatea copiatorilor sunt leneși.

Așa că nu țin oricum pasul cu mine.

Plus că am alte treburi asupra cărora să mă concentrez.

De exemplu, să fac bani.

Ce faci dacă altcineva a lansat deja un produs asemănător celui pe care vrei să-l lansezi tu?

Nu faci nimic, mergi mai departe.

Sau dacă vrei să faci ceva, asigură-te că-ți dai silința să oferi acele informații de o manieră care să fie mai ușor de folosit de cei care le vor cumpăra.

Simplu fapt că există deja alte produse de gen pe piață nu înseamnă că n-ar trebui să lansezi și tu unul.

Înseamnă mai ales că există cerere pentru astfel de produse digitale.

De asemenea, simplu fapt că există astfel de produse pe piață nu înseamnă că felul în care împachetezi / prezinți tu informația nu poate fi diferit.

Dacă nu-i copiezi pe alții, automat că modul în care concepi acel produs digital va conține o doză evidentă de originalitate născută tocmai din felul în care vezi tu lucrurile.

În fine, ideea că pe net există deja grauit o bună parte din informația pe care o prezinți tu în produsul tău digital sau chiar toată această informație nu înseamnă absolut nimic.

Sau înseamnă că cel care vrea să profite de acea informație grauită prezentă în mai multe locuri trebuie să piardă timp și energie ca să o strângă și să o compileze sub o formă digerabilă.

Sau poate să cumpere produsul tău cel "neoriginal" și să primească totul rapid și bine structurat.

Niciodată nu subestima economia de timp și de energie pe care produsul tău digital o poate oferi.

Din contră, pune un preț bun și vinde-o!

#### Cel mai deștept lucru pe care-l poți face acum este să te abonezi la email-urile mele zilnice:

  <p style="text-align:center;">
      <a href="https://beldie.berserkermail.com/join?ref=beldie.ro" class="button" data-button-variant="secondary">OK, vreau email-urile!</a>
      </p>