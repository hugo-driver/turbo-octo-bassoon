---
title: 'De ce este importantă plictiseala'
description: 'Oamenii vor să scape de plictiseală, dar aceasta poate fi o condiție esențială ca să te mobilizezi să faci lucruri profitabile pentru tine.'
permalink: "/importanta-plictiselii/"
date: 2022-11-30
tags: ['stare de bine']
---

![De ce e importantă plictiseala](/assets/images/gallery/importanta-plictiselii.jpg)

Siguranță online absolută nu există.

Dar poți face lucruri simple și eficiente ca să-ți crești această siguranță / securitate online măcar până la un nivel decent spre foarte bun.

Elimină prin închidere / ștergere toate acele conturi deschise în trecut și nefolosite în prezent.

Conturi de email neutilizate.

Conturi de social media nefolosie.

Conturi deschise pe diverse platforme de gaming.

Conturi pe site-uri de cumpărături.

Conturi bancare care au carduri asociate. Da, inclusiv conturi bancare care vegetează doar pentru ca banca să-și încaseze comisionul.

Orice cont care poate fi legat de activitatea ta online, dar care nu are o utilitate reală sau pur și simplu e nefolosit, merită închis.

## De ce ar trebui să-ți închizi conturile neutilizate

Pentru că orice aplicație pe care o folosești, orice cont pe care-l deschizi este o cale de ajuns la tine.

Normal, fiecare cale este protejată de o ușă cu un lacăt.

Uneori, lacătul este ceea ce trebuie - adică știi [cum să-ți alegi o parolă puternică și ușor de reținut](https://beldie.ro/parola/).

Alteori, lucrurile nici măcar nu depind de tine, ci de măsurile de securitate mai bune sau mai puțin bune pe care le ia dezvoltatorul site-ului / platformei / aplicației.

Dar lucrurile acestea nu mai contează când tu nu mai exiști dincolo de respectiva ușă. Adică-ți elimini prin închidere / ștergere contul în cauză.

De asemenea, ți s-a întâmplat să primești un mail de la un site la care în trecut ți-ai deschis un cont, dar uitasești cu desăvârșire de existența sa?

Aproape sigur ai trăit asta.

Inclusiv când ai un manager de parole care conține toate logările importante pentru tine, rămâne ceva pe dinafară.

Nu pentru că n-ai fi organizat, ci mai ales pentru că anumite conturi ți le-ai făcut demult, când nu erai preocupat de ordine sau securitate în lumea digitată.

Un astfel de cont deschis în urmă cu mulți ani s-ar putea să fie protejat de o parolă slabă sau să fie găzduite de o platformă care deja a fost ciuruită de indivizi dornici să-i folosească baza de date pentru scopuri ilegale sau măcar imorale.

De câte ori primești astfel de notificări - gen updatare de termeni și condiții sau lansarea unui produs nou - de la un site pe care l-ai folosit atât de des c-ai și uitat că aveai cont acolo, șterge respectivul cont.

## Șterge și datele personale asociate contului respectiv

Înainte de GDPR, închiderea unui cont de email / social media / magazin online etc. nu-ți oferea prea des posibilitatea să îți ștergi și datele personale asociate contului.

Cel mai des, închiderea unui cont însemna doar că nu mai avea acces la platforma respectivă, dar nu și că platforma / aplicația nu avea în continuare datele tale personale.

Acum, lucrurile s-au schimbat măcar la nivel de teorie pentru că practic este totuși imposibil să ai siguranța că fiecare dezvoltator respetă întocmai ceea ce promite legat de modul în care-ți gestionează datele personale.

În principiu însă, e important să te asigură că îți ștergi contul cu datele asociate, nu te limitezi doar la dezactivare.

De exemplu, în cazul unui cont de Facebook, platforma îți oferă ambele posibilități: să dezactivezi contul și să rămâi astfel cu date personale agățate în sistemul lor binevoitor sau să-ți ștergi contul cu tot ceea ce este asociat.

A doua variantă este ceea ce îți recomand în cazul oricărui cont la care vrei să renunți.

În cazul unor platforme / site-uri, nu vei vedea explicit că ceea ce ai șters implică și eliminarea din sistemul lor a datelor tale, așa că, în astfel de cazuri, îți recomand să le scrii pentru a le cere amănunte concrete.

Îți vor răspunde pentru că ești cetățean european și ai drepturi. Cred că printre puținele situații în care această sintagmă chiar contează.

## După ce faci curățenie online, întreține-o

Indiferent că e vorba de lumea fizică sau de cea digitală, curățenia contează cu adevărat când o întreții.

Prin urmare, în loc să te apuci o dată la câțiva ani să treci prin toată existența ta digitală ca să te asigură că totul e-n regulă și că nu ești agățat de prea multe aplicații / site-uri / platforme, mai bine întreții ceea ce ai obținut după prima curățenie de gen.

Ce presupune ideea de întreținere?

Nimic altceva decât să gândești înainte să deschizi un nou cont de email, înainte să abonezi la cine știe ce minune de doi lei, înainte să-ți faci cont la fiecare nimic pe care-l cumperi deși ai putea să faci achiziția și ca simplu vizitator etc.

Deci întreținerea din acest punct de vedere înseamnă să nu deschizi conturi noi fără să fie absolută nevoie.

Și abia apoi, din când în când, să te uiți în mangerul de parole pe care-l ai  
(sper că-l ai) și să vezi dacă nu cumva ceva și-a pierdut rostul și merită eliminat.

## Ce câștigi în plus dincolo de securitate online

Spuneam că securitate online absolută nu există, dar tot [merită să te protejezi](https://beldie.ro/nu-mai-vinde-bucati-din-tine/) pe cât posibil.

În plus, când iei astfel de măsuri, câștigi ceva în plus - această minimizare a prezenție tale online vine la pachet nu doar cu beneficii în ceea ce privește protecția datelor tale personale / finaciare sau de altă natură.

Vine la pachet și cu o economie de energie nervoasă.

Gestionezi mai puține lucruri și poți astfel să te concentrezi mai mult pe ceea ce contează în mod real pentru tine.

Ai putea crede că lucrurile cu care nu interacționezi zilnic, așa cum sunt diversele logări stocate în mangerul de parole nu au vreun impact asupra minții tale.

Aproape metaforic vorbind, tot ce deții ocupă un loc în mintea ta. Și tot ce ocupă un loc în mintea ta îți solicită la un moment dat ceva din bugetul tău de atenție / energie nervoasă.

Prin urmare, nu strică să faci această curățenie și să fii mai selectiv pe viitor nu doar pentru securitatea / siguranța ta, ci și pentru mintea ta.De când au apărut smartphone-urile, rețele sociale și serviciile de streaming (Netflix), ideea clasică de plictiseală pare să fi dispărut.

Oricine își poate distra atenția și consuma energia nervoasă fără niciun pic de efort doar aruncându-și privirea pe display-ul unui device.

Cel mai des, acest dispozitiv este telefonul.

Faptul că-l cari peste tot după tine îl transformă într-o armă cu care împuști plictiseala oricând își face apariția.

Dacă ești atât de arhaic încât preferi să-ți faci cumpărăturile cum mi le fac eu - adică mergând în magazin, interacționând cu marfa de o manieră clasică, citind etichete, [alegând doar produse alimentare bune](https://beldie.ro/lista-cu-mancare-buna/), schimbând două vorbe cu oamenii de la care cumperi de ani de zile etc. atunci probabil c-ai trăit și această scenă.

Stai la coadă și mai durează până vine rândul tău.

Așa că după aproximativ 2,34 secunde, îți scoți telefonul din buzunar și privești după ceva.

Nu contează ce, să fie ceva care să nu te lase să simți că te plictisești cât doamna aceea de la casă se mișcă în reluare atunci când scanează produsele.

Sau cât vânzătorul acela are chef de vorbă cu un client în vârstă care, culmea, la rândul său are ceva de spus.

Apoi, timpul se contractă și vine rândul tău să pui produsele pe bandă, dar imediat apare un nou timp "mort".

Noroc că telefonul e acolo să aducă "viață" în viața ta.

Din păcate, timpul zboară rapid când ai compania telefonului și vine rândul tău să plătești. Ești cumva surprins de eveniment, dar, din fericire, plata o faci tot cu telefonul pentru că banii clasici sunt desueți.

Cumva, nu-ți vine să te desparți de acest obiect atât de drag ție, care te salvează de cea mai mare nenorocire a vieții moderne - [posibilitatea de-a te confrunta un moment cu viața reală](https://www.staidrept.ro/respect-de-sine-conditie/) și de-a te plictisi groaznic în compania acesteia.

Problema este însă că alungăm această plictiseală cu ajutorul tehnologiei și a celor care produc această tehnologie bazându-se pe o filosofie care ține cont doar de profitul lor, nu și de sănătatea ta fizică și nervoasă.

Plictiseala nu este un dușman.

Plictiseala este doar condiția aproape esențială ca mintea ta să poată funcționa profitabil pentru tine.

Ai nevoie de un pic de plictiseală înainte să poți fi creativ.

Ai nevoie de un pic de plictiseală înainte să începi să ții minte diverse lucruri și să nu mai ai impresia că nu mai știi pe unde au dispărut bucăți masive din viața ta.

Ai nevoie de plictiseală ca să te poți îndrepta cu plăcere spre activități profitabile - ex. cititul - dar care nu pot concura altfel cu urmăritul unui serial sau cu scroll-ul pe Facebook / Instagram.

În fine, ai nevoie de plictiseală ca să fii om, nu [sclav al marilor companii de tehnologie](https://beldie.ro/cum-omori-social-media-zombie-smz/) care investesc miliarde într-un singur lucru - să nu te lase să te plictisești cu ajutorul stimulilor și algoritmilor din spatele fiecărei platforme pe care-ți oferă acces.

Prin urmare, dacă nu vei fi dispus să plătești prețul unei plictiseli inițiale, nu vei fi capabil să desprinzi de distracție pe care ți-l oferă tehnologia.

Și nu vei putea să folosești tu tehnologia ca să-ți faci viața mai bună, [ci vei fi tu folosit de tehnologie iar și iar și iar](https://beldie.ro/cum-sa-evadezi-din-lumea-digitala/).

#### Cel mai deștept lucru pe care-l poți face acum este să te abonezi la email-urile mele zilnice:

  <p style="text-align:center;">
      <a href="https://beldie.berserkermail.com/join?ref=beldie.ro" class="button" data-button-variant="secondary">OK, vreau email-urile!</a>
      </p>