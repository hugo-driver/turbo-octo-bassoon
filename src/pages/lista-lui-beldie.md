---
title: Lista secretă pe care oricine ar vrea să ajungă, dar nu e chiar așa de ușor... Îți prezint chiar acum - Lista lui Beeeldie!!!
permalink: /lista-lui-beldie/
description: 'Singura listă de servicii și produse folosite de Ștefan Beldie. Ca să știi ce-mi place mie, dar și ce probabil merită să-ți iei și tu dacă ai nevoie.'
layout: page
---
![Lista lui Beldie - coperta](/assets/images/gallery/lista-lui-beldie.webp)

De-a lungul timpului, am primit o grămadă de întrebări din categoria “**ce produs folosești pentru X**” sau “**ce recomanzi să-mi iau dintre Y și Z**”.

Și de fiecare dată, am încercat să răspund cât de bine am putut.

Glumesc.

În realitate, nu reușesc să răspund tuturor mail-urilor pe care le primesc oricât de mult aș dori să fac asta. Timpul meu este la fel de limitat pe cât este timpul tău sau al oricui altcuiva.

Iar mail-urile pe care le primesc par să vină în valuri.

![Curiozitate cititor despre ce produse și servicii folosesc.](/assets/images/gallery/curiozitate-cititor-lista-lui-beldie.webp)

Prin urmare, am decis să rezolv această problemă prin crearea acestei liste.

Pe care am numit-o cu modestia caracteristică **Lista lui Beldie**.

Mai ales că este a mea.

Și-n lista aceasta găsești absolut tot ce folosesc eu când vine vorba de produse sau servicii utile pentru mine sau pentru cei apropiați mie.

Deci este vorba de alegeri subiective, desigur.

Dar în care cred.

Și pe care le recomand altora în caz că nu precizez în listă că produsul / serviciul respectiv nu este de recomandat. Sau în caz că e vorba de un produs cu o oarecare destinație medicală - ex. suplimentele - fapt care mă face să spun că e vorba de o mențiune, nu de o recomandare.

Adică, menționez ce folosesc eu, nu înseamnă că asta îți recomand și ție. Pentru chestiunile care țin de sănătate, doar medicii îți pot face recomandări.

## Ce categorii sunt în Lista lui Beldie

În acest moment, există 7 categorii de produse / servicii pe care eu le folosesc în viața de zi cu zi.

Concret, este vorba de:

1. **Electronice (Hardware)** - **16 recomandari** -toate produsele de gen pe care le folosesc în mod curent sau ocazional.
2. **Aplicații (Software)** - **12 recomandări** -toate serviciile la care sunt abonat sau pentru care am plătit bani ca să le folosesc.
3. **Servicii cu care fac bani** - **24 recomandări** - adică tot ce folosesc în activitățile mele profesionale / comerciale.
4. **Cosmetice** - **13 recomandări** - în ciuda aspectului meu fizic impresionant, folosesc anumite produse cosmetice la fel ca majoritatea oamenilor. De la săpun la pastă de dinți și de la cremă de față tot la cremă de față.
5. **Suplimente alimentare** – **4 mențiuni** - cred în valoarea aproape absolută a unei alimentații specifice speciei umane (în mare, carnivoră), dar există câteva suplimente la care apelez în mod curent.
6. **Transport** - **20 recomandări -** de la mașini la biciclete, de la biciclete pentru adulți la biciclete pentru copii, de la scoici auto pentru bebeluși la scaune auto pentru copii, de la toate nimicurile la toate chestiile importante - 20 de recomandări.
7. **Altele - 16 recomandări** - deși e o categorie cu nume banal, este totuși una dintre cele mai spectaculoase categorii din listă pentru că include ceea ce nu puteam include în altă categorie, dar merită menționat.

## Cu cât sunt plătit ca să-ți fac ție recomandările din listă

Singurii bani pe care-i încasez de pe urma acestei liste sunt banii pe care-i încasez din vânzarea acestei liste.

Prin urmare, nu vei vedea acolo absolut nicio schemă tristă sau comică de influencer care ajunge să “folosească” un produs sau serviciu și să-l recomande mai departe doar pentru că a fost plătit să facă asta.

Absolut tot ce vezi acolo e cumpărat din banii mei.

Și folosit de mine sau de cei apropiați mie.

De asemenea, deși sunt peste o sută de recomandări adunate în Lista lui Beldie, doar două link– uri de acolo sunt "afiliate", dintre care unul este link-ul pentru aplicația dedicată gestionării finanțelor personale. Adică, dacă te abonezi la serviciul respectiv, atât eu, cât și tu vom primi câte o lună de utilizare gratuită în plus.

## De ce este Lista lui Beldie e atât de valoroasă

Sunt mai multe rațiuni.

Unele absolut obiective, altele profund subiective.

În categoria rațiunilor obiective intră economia uriașă de timp pe care o vei face în momentul în care alegi un produs sau serviciu din listă pentru că nu mai trebuie să faci genul de documentare pe care l-am făcut eu.

“Beldie pare un tip care știe ce spune... Hai să nu mai pierd vremea pe site-uri de review-uri plătite ca să văd ce să iau, mai bine merg pe mâna lui și să folosesc tot acel timp ocupându-mă de lucrurile importante din viața mea”.

În categoria rațiunilor subiective intră faptul că prin intermediul acestei liste, îți dezvălui o grămadă de amănunte intime despre mine. Adică, lucruri pe care nu ai cum să le afli pe net pentru simplu fapt că sunt extrem de discret când vine vorba de chestiuni personale.

De exemplu, poți să-ți dai seama dacă am sau n-am copii. Și dacă am, câți. Și tot dacă am, ce produse folosesc pentru ei în anumite privințe. Și tot așa.

Nu scriu vreodată undeva despre astfel de lucruri, lista aceasta este singura care-ți poate oferi astfel de informații. Și nu ca să ai parte de date personale, ci ca să folosești ceea ce știi pentru tine în caz că vei avea la rândul tău nevoie de ceea ce am avut sau am și eu nevoie.

## Ce vei primi când vei cumpăra accesul la listă

Lista lui Beldie este un tabel (Google Sheets) cu recomandări sau cu mențiuni ale produselor / serviciilor pe care eu sau cei apropiați mie le folosim.

Când plătești, primești accesul și la toate modificările / îmbunătățirile ulterioare ale listei. De exemplu, intenționez să adaug și alte categorii.

Sau voi scoate din listă ce nu mai folosesc și voi adăuga ce voi folosi în viitor.

Deci Lista lui Beldie este vie, se modifică, se transformă în funcție de cum se vor modifica și transforma alegerile și interesele mele.

Fiecare categorie include:

- **menționarea produsului / serviciului**
- **un scurt comentariu din partea mea**
- **cât costă produsul / serviciul respectiv**
- **cât m-a costat pe mine în momentul achiziției (ofer inclusiv data achiziției. Ex. februarie 2024)**
- **de unde poți să ți cumperi produsul / serviciul respectiv (ex. site-ul)**

În fine, vei primi în viitorul apropiat inclusiv un PDF cu diverse comentarii suplimentare venite din partea mea. Adică, genul de precizări pe care eu le consider de ajutor, dar care nu erau atât de esențiale încât să aglomerez tabelul listei cu ele.

Prin urmare, nu pierde timpul și ia-ți lista acum:

<p style="text-align:center;">
      <a href="https://shop.beldie.ro/buy?link=pWqJR" class="button" data-button-variant="primary">Cumpără acum - 49 Euro</a>
      </p>

**PS**: ca în cazul oricărui produs digital, nu există posibilitatea de-a cumpăra și returna produsul. Prin urmare, te rog citește cu atenție informațiile de mai sus ca să știi pe ce dai banii.
