---
title: 'Câte ore ar trebui să muncești ca să ai succes'
description: 'Ar trebui să muncești cam 4 ore în fiecare zi. Ore muncite la modul serios. Ca să poți face însă asta, trebuie să pui altceva înaintea muncii.'
permalink: "/cate-ore-sa-muncesti-zilnic/"
date: 2023-04-26
tags: ['stare de bine']
---

![Câte ore ar trebui să muncești într-o zi.](/assets/images/gallery/cate-ore-ar-trebui-sa-muncesti-zilnic.jpg)

N-ar trebui să fie treaba mea.

Ar trebui să fie treaba ta și atât.

Din fericire, eu sunt de părere că majoritatea oamenilor ar trebui să lucreze mult mai puține ore decât o fac.

Din păcate, părerea mea nu contează în cazul majorității oamenilor.

Contează părerea angajatorului.

[Care angajator nu e nici pe departe atât de nașpa](https://beldie.ro/ce-pierzi-cand-esti-angajat/).

El nu face altceva decât să-ți propună ceva.

Iar tu accepți.

Sau nu.

Alegerea este mereu la tine.

Mai mult, în lumea civilizată, ai alternative.

Dacă nu-ți place, încerci în altă parte.

Sigur, asta mai ales dacă ești bun.

Sau mai ales dacă ești bun și știi că ești bun.

Că e posibil să fii bun, dar să te vinzi ieftin.

Glumesc, aceste cazuri sunt rare.

Majoritatea oamenilor au impresia c-ar merita mult mai mult în jocul angajat - angajator.

Dar asta nu-nsemnă că au și dreptate.

Totuși, deja am deviat foarte mult.

Câte ore ar trebui să lucrezi?

**Suficient de puține încât munca să nu fie cel mai imporant aspect din viața ta.**

**Și suficient de multe ca ceea ce lucrezi să capete formă într-un timp rezonabil.**

Tot nu-i limpede?

OK...

Vei înțelege imediat cu o condiție.

[Să fii conștient de importanța somnului](https://beldie.ro/somn/).

În cazul de față, să fii conștient că somnul tău e mai important decât ce muncești pentru diverși angajatori.

Și chiar decât ce muncești pentru tine însuți.

Dacă conștientizezi asta, lucrurile încep să se limpezească.

Dacă nu crezi că somnul tău e mai important decât munca, atunci sunt șanse mari să pierzi vremea pe aici în loc să deschizi televizorul și să te uiți la ceva "interesant".

Nu contează la ce.

Orice.

Dar dacă totuși undeva-n mintea ta există credința că somnul e mai important decât munca sau măcar se înfiripă ideea că somnul ar putea fi mai important decât munca, atunci citește în continuare.

Un om are nevoie, de obicei, cam de 7-8-9 ore de somn.

Dar, tot de obicei, nu prea doarme atât.

Mai frecvent, doarme vreo 5-6.

Exact.

Dar muncește 8 ore.

Uneori, mai mult de atât.

Dacă dormi 5-6 ore, dar muncești 9-10 ore, ce-nseamnă asta?

Înseamnă că ai făcut păcatul capital de-a considera munca mai importantă decât somnul.

Dacă vrei să revii pe calea cea dreaptă, ar trebui să reașezi lucrurile în matca firească și să dovedești că somnul e mai important decât munca.

Deci ori te duci spre 8 ore de somn și scazi munca la 5-6 ore, ori rămâi la 5-6 ore de somn și scazi munca la vreo 4 ore.

Deja e mai clar, nu?

Cel mai clar este însă când dormi 7-8 ore pe noapte și muncești 4 ore pe zi.

De ce este cel mai clar așa?

Pentru că te odihnești suficient cât să ai claritate mentală și pentru că dacă muncești 4 ore pe zi te asigur că focusul tău va fi de neegalat.

Iar ca să ai focus, [trebuie să-ți fie clară direcția muncii tale](https://beldie.ro/de-ce-pareto-ar-trebui-sa-fie-idolul/).

În fine, e posibil să dormi 7-8-9 ore pe noapte și să muncești 4 ore pe zi?

E posibil, dar nu e ușor.

De ce?

Nu pentru că 4 ore de muncă intensă ar fi prea puține.

În majoritatea situațiilor, atât muncesc la modul concret cam cei mai productivi angajați când petrec 8-9 ore la birou.

4 ore de efort real.

Problema majoră este să dormi acele 7-8-9 ore pe noapte.

Să le dormi, nu să le petreci în pat.

De ce e greu?

Depinde.

De ce depinde?

De obicei, depinde de Facebook, Instagram, TitTok, YouTube, Netflix etc.

Și orice alt stimul clasic la care apelezi înainte de somn.

Asta dacă vrei să dai vina pe alții.

Dacă însă ai chef de sinceritate, totul depinde exclusiv de tine.

#### Cel mai deștept lucru pe care-l poți face acum este să te abonezi la email-urile mele zilnice:

   <p style="text-align:center;">
      <a href="https://beldie.berserkermail.com/join?ref=beldie.ro" class="button" data-button-variant="secondary">OK, vreau email-urile!</a>
      </p>